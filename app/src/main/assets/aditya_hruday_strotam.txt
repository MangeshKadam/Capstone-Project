आदित्य ह्रदय स्तोत्रम्

ततो युद्धपरिश्रान्तं समरे चिन्तया स्थितम।
रावणं चाग्रतो दृष्टवा युद्धाय समुपस्थितम॥

दैवतैश्च समागम्य द्रष्टुमभ्यागतो रणम।
उपागम्याब्रवीद्राम-मगस्त्यो भगवान ऋषि:॥

राम राम महाबाहो शृणु गुह्यं सनातनम।
येन सर्वानरीन वत्स समरे विजयिष्यसि॥

आदित्यह्रदय पुण्यं सर्वशत्रुविनाशनम।
जयावहं जपेन्नित्य-मक्षय्यं परमु शिवम॥

सर्वमंगल – मांगल्यं सर्वपापप्रणाशनम।
चिन्ताशोक – प्रशमन – मायुर्वर्धन – मुत्तमम॥

रश्मिमन्तं समुद्यन्तं देवासुर – नमस्कृतम।
पूजयस्व विवस्वन्तं भास्करं भुवनेश्वरम॥

सर्वदेवात्मको ह्येष तेजस्वी रश्मि – भावन:।
एष देवासुरगणान लोकान पातु गभस्तिभि:॥

एष ब्रह्मा च विष्णुश्च शिव: स्कन्द: प्रजापति:।
महेन्द्रो धनद: कालो यम: सोमो ह्यपांपति:॥

पितरो वसव: साध्या अश्विनौ मरुतो मनु:।
वायु – र्वह्नि: प्रजाप्राण ऋतुकर्ता प्रभाकर:॥

आदित्य: सविता सूर्य: खग: पूषा गभस्तिमान।
सुवर्णसदृशो भानु-र्हिरण्यरेता दिवाकर:॥

हरिदश्व: सहस्रार्चि: सप्तसप्ति – र्मिरीचिमान।
तिमिरोन्मथन: शम्भुस्त्वष्टा मार्ताण्ड अंशुमान॥

हिरण्यगर्भ: शिशिरस्तपनो भास्करो रवि:।
अग्निगर्भोSदिते: पुत्र: शंख: शिशिरनाशन:॥

व्योमनाथस्तमोभेदि ऋग्यजु:सामपारग:।
घनवृष्टिरपां मित्रो विन्ध्यवीथीप्लवंगम:॥

आतपी मण्डली मृत्यु: पिंगल सर्वतापन:।
कविर्विश्वो महातेजा: रक्त: सर्वभवोद्भव:॥

नक्षत्रग्रहताराणा-मधिपो विश्वभावन:।
तेजसामपि तेजस्वी द्वादशात्मन्नमोस्तु ते॥

नम: पूर्वाय गिरये पश्चिमायाद्रये नम:।
ज्योति-र्गणानां पतये दिनाधिपतये॥

जयाय जयभद्राय हर्यश्र्वाय नमो नम:।
नमो नम: सहस्रांशो आदित्याय नमो नम:॥

नम उग्राय वीराय सारंगाय नमो नम:।
नम: पद्मप्रबोधाय मार्ताण्डाय नमो नम:॥

ब्रह्मेशानाच्युतेशाय सूर्यायादित्यवर्चसे।
भास्वते सर्वभक्षाय रौद्राय वपुषे नम:॥

तपोघ्नाय हिमघ्नाय शत्रुघ्नायामितात्मने।
कृतघ्नघ्नाय देवाय ज्योतिषां पतये नम:॥

तत्पचामीकराभाय वह्नये विश्वकर्मणे।
नमस्तमोsभिनिघ्नाय रुचये लोकसाक्षिणे॥

नाशयत्येष वै भूतं तदेव सृजति प्रभु:।
पायत्येष तपत्येष वर्षत्येष गभस्तिभि:॥

एष सुप्तेषु जागर्ति भतेषु परिनिष्टित:।
एष एवाग्निहोत्रं च फलं चैवाग्निहोत्रिणाम॥

वेदाश्च ऋतवश्चैव ऋतूनां फलमेव च।
यानि कृत्यानि लोकेषु सर्व एष रवि: प्रभु:॥

एनमापत्सु कृच्छ्रेषु कान्तारेषु भयेषु च।
कीर्तयन् पुरुष: कश्चिन्नावसीदति राघव॥

पूजयस्वैनमेकाग्रो देवदेवं जगप्ततिम्।
एतत्त्रिगुणितं जप्त्वा युद्धेषु विजयिष्यसि॥

अस्मिन् क्षणे महाबाहो रावणं त्वं जहिष्यसि।
एवमुक्ता ततोऽगस्त्यो जगाम स यथागतम्॥

एतच्छ्रुत्वा महातेजा नष्टशोकोऽभवत् तदा।
धारयामास सुप्रीतो राघव प्रयतात्मवान्॥

आदित्यं प्रेक्ष्य जप्त्वेदं परं हर्षमवाप्तवान्।
त्रिराचम्य शूचिर्भूत्वा धनुरादाय वीर्यवान्॥

रावणं प्रेक्ष्य हृष्टात्मा जयार्थं समुपागतम्।
सर्वयत्नेन महता वृतस्तस्य वधेऽभवत्॥

अथ रविरवदन्निरीक्ष्य रामं मुदितमना: परमं प्रहृष्यमाण:।
निशिचरपतिसंक्षयं विदित्वा सुरगणमध्यगतो वचस्त्वरेति॥

॥ इति संपूर्णम ॥