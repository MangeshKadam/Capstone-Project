आरती: जय जगदीश हरे

ॐ जय जगदीश हरे
स्वामी जय जगदीश हरे
भक्त जनों के संकट,
दास जनों के संकट,
क्षण में दूर करे,
ॐ जय जगदीश हरे।

जो ध्यावे फल पावे,
दुख बिनसे मन का,
स्वामी दुख बिनसे मन का,
सुख सम्पति घर आवे,
सुख सम्पति घर आवे,
कष्ट मिटे तन का,
ॐ जय जगदीश हरे।

मात पिता तुम मेरे,
शरण गहूं मैं किसकी,
स्वामी शरण गहूं मैं किसकी,
तुम बिन और न दूजा,
तुम बिन और न दूजा,
आस करूं मैं जिसकी,
ॐ जय जगदीश हरे।

तुम पूरण परमात्मा,
तुम अंतरयामी,
स्वामी तुम अंतरयामी
पारब्रह्म परमेश्वर,
पारब्रह्म परमेश्वर,
तुम सब के स्वामी,
ॐ जय जगदीश हरे।

तुम करुणा के सागर,
तुम पालनकर्ता,
स्वामी तुम पालनकर्ता,
मैं मूरख खल कामी,
मैं सेवक तुम स्वामी,
कृपा करो भर्ता,
ॐ जय जगदीश हरे।

तुम हो एक अगोचर,
सबके प्राणपति,
स्वामी सबके प्राणपति,
किस विधि मिलूं दयामय,
किस विधि मिलूं दयामय,
तुमको मैं कुमति
ॐ जय जगदीश हरे।

दीनबंधु दुखहर्ता,
ठाकुर तुम मेरे,
स्वामी ठाकुर तुम मेरे
अपने हाथ उठाओ,
अपने शरण लगाओ,
द्वार पड़ा तेरे,
ॐ जय जगदीश हरे।

विषय विकार मिटाओ,
पाप हरो देवा,
स्वमी पाप हरो देवा,.
श्रद्धा भक्ति बढ़ाओ,
श्रद्धा भक्ति बढ़ाओ,
संतन की सेवा,
ॐ जय जगदीश हरे।

ॐ जय जगदीश हरे
स्वामी जय जगदीश हरे
भक्त जनों के संकट,
दास जनों के संकट,
क्षण में दूर करे,
ॐ जय जगदीश हरे।

॥ इति संपूर्णम ॥